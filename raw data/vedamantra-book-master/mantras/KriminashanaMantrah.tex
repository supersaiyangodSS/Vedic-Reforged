% !TeX program = XeLaTeX
% !TeX root = ../vedamantrabook.tex
\chapt{क्रिमि-नाशन-मन्त्राः}
\vspace{-1ex}
\centerline{\scriptsize (तैत्तिरीयारण्यकम्/प्रपाठकः – ४/अनुवाकाः ३६--४०)}

%७.३६.१
अत्रि॑णा त्वा क्रिमे हन्मि। 
कण्वे॑न ज॒मद॑ग्निना। 
वि॒श्वाव॑सो॒र्ब्रह्म॑णा ह॒तः। 
क्रिमी॑णा॒ꣳ॒ राजा᳚। 
अप्ये॑षाꣴ स्थ॒पति॑र्\mbox{}ह॒तः। 
अथो॑ मा॒ताऽथो॑ पि॒ता। 
अथो᳚ स्थू॒रा अथो᳚ क्षु॒द्राः। 
अथो॑ कृ॒ष्णा अथो᳚ श्वे॒ताः। 
अथो॑ आ॒शाति॑का ह॒ताः। 
श्वे॒ताभिः॑ स॒ह सर्वे॑ ह॒ताः॥७७॥



%७.३७.१
आह॒राव॑द्य। 
शृ॒तस्य॑ ह॒विषो॒ यथा᳚। 
तथ्स॒त्यम्। 
यद॒मुं य॒मस्य॒ जम्भ॑योः। 
आद॑धामि॒ तथा॒ हि तत्। 
खण्फण्म्रसि॑॥७८॥



%७.३८.१
ब्रह्म॑णा त्वा शपामि। 
ब्रह्म॑णस्त्वा श॒पथे॑न शपामि। 
घो॒रेण॑ त्वा॒ भृगू॑णां॒ चक्षु॑षा॒ प्रेक्षे᳚। 
रौ॒द्रेण॒ त्वाङ्गि॑रसां॒ मन॑सा ध्यायामि। 
अ॒घस्य॑ त्वा॒ धार॑या विद्ध्यामि। 
अध॑रो॒ मत्प॑द्यस्वासौ॥७९॥%



%७.३९.१
उत्तु॑द शिमिजावरि। 
तल्पे॑जे॒ तल्प॒ उत्तु॑द। 
गि॒रीꣳ रनु॒ प्रवे॑शय। 
मरी॑ची॒रुप॒ सन्नु॑द। 
याव॑दि॒तः पु॒रस्ता॑दु॒दया॑ति॒ सूर्यः॑। 
ताव॑दि॒तो॑ऽमुं ना॑शय। 
यो᳚ऽस्मान्द्वेष्टि॑। 
यं च॑ व॒यं द्वि॒ष्मः॥८०॥



%७.४०.१
भूर्भुवः॒ सुवो॒ भूर्भुवः॒ सुवो॒ भूर्भुवः॒ सुवः॑। 
भुवो᳚ऽद्धायि॒ भुवो᳚ऽद्धायि॒ भुवो᳚ऽद्धायि। 
नृ॒म्णायि नृ॒म्णं नृ॒म्णायि नृ॒म्णं नृ॒म्णायि नृ॒म्णम्। 
नि॒धाय्यो॑ वायि नि॒धाय्यो॑ वायि नि॒धाय्यो॑ वायि। 
ए अ॒स्मे अ॒स्मे। 
सुव॒र्न ज्योतीः᳚॥८१॥

\closesection